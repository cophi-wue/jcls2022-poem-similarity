Im Schilf steht an Einbaum,
Und a Fischer dabei;
I frag: „Wie hat's ganga
Den Winter allwei'?“

„O mei — wie hat's ganga,
Mei Bübli is g'storb'n,
Und seitdem is mein Wei(b)
Ganz zerrütt und verdorb'n.

Sie sagt nix, so oft i's
Bein Händen aa nimm,
Koa Pfüttgott, wenn i geh,
Nit Grüssgott, wenn i kimm.

Sie strickt ma koa Netz,
Nimmt koa Sichel in d'Händ',
Sie is nur grad allweil
Am Gottsacker drent.

Und i kann's do(ch) nit schelten,
Sie is so trauri gnua. — —
A jed's Haus hat sein Engel
Und der mei' war der Bua!“

